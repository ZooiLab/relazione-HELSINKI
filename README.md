Il tema dell ' Open Knowledge Festival è incentrato su come la condivisione di saperi possa creare sinergie tra settori sociali anche lontani tra loro, portando ad innovazione e risoluzione di problemi e necessità.
Il festival di Helsinki era alla sua seconda edizione, anche se la prima con un numero così alto di partecipanti: circa 1000 persone provenienti da ogni parte del mondo, ospitati all'interno del campus universitario Alvar Aalto.
In questa edizione le conferenze e i workshop sono stati divisi in 13 diversi argomenti, delineati anche dalla stessa comunità dei partecipanti nelle fasi organizzative:
01-Open Democracy and citizen movements. Ossia come poter dare ai cittadini strumenti (soprattutto on-line) per poter farsi sentire e comunicare con le strutture governative.
02-Trasparency and accountability. Strumenti per condivisione dati ed informazioni tra aziende e clienti oppure governo e cittadini.
03-Open cities. Analisi di città esistenti viste sia come sistemi infrastrutturali, sia come comunità di persone. Riflessioni su come saranno le "smart cities" del futuro e su come la condivisione possa creare beneficio tra diverse città.
04-Open Design, Hardware, Manufacturing and making. Conferenze alternate a sessioni pratiche per riflettere su come la "terza rivoluzione industriale" potrebbe alterare i ruoli azienda-progettista-utilizzatore. Le argomentazioni coprivano il mondo del design da più punti di vista, non solo per il manifatturiero, ma anche per i processi, i servizi, l'edilizia. Strumenti Hardware e software geneticamente "open" utili al lavoro.
05-Open cultural heritage. Condivisione del sapere culturale: strumenti e casi studio.
06-Open development. Come gli strumenti di condivisione possano aiutare le economie emergenti.
07-Open research and education. Strumenti e metodi (per es. pecha kucha, fishbowl techinique) utili alla diffusione della conoscenza nel campo dell'educazione e della formazione.
08-Open geodata. Condivisone dati per l'analisi del territorio.
09-Open source software. "Papà" di tutti gli altri "Open…etc", particolare attenzione nello sviluppare sistemi aperti per dispositivi mobili (smartphone e tablet). Molte attività pratiche (hackathons) hanno visto lavorare programmatori per creare da zero (in giornata) software e applicazioni a partire da brief su specifici argomenti.
10-Data journalism and data visualization. Oltre a condividerle, suggerimenti su come riuscire a comunicare bene e in modo innovativo le proprie informazioni.
11-Gender and diversity in opennes. Come viene affrontata la questione della discriminazione sessuale, razziale e in genere del "diverso" nella comunità del mondo della condivisione.
12-Business and open data. Come costruire attività sostenibili economicamente utilizzando la condivisone delle informazioni.
12-Open knowledge and sustainability. Conferenze e workshops incentrati sulla sostenibilità ambientale e su come  lo scambio di informazioni possa creare circoli virtuosi utili al miglioramento dell'utilizzo di risorse energetiche.

Purtroppo seguire tutti gli argomenti, distribuiti in varie aule del campus e svolti in contemporanea tra loro, risultava impossibile, quindi ho cercato di focalizzarmi sul punto 04 - open design - sul 12 - open kn and sustainability - riuscendo anche a seguire per qualche ora gli argomenti del punto 10 - data visualization - e del 07 - open research and education.
Gli altri talks e workshops sono comunque stati resi consultabili tramite video presenti sul sito.

I video di quasi tutte le conferenze (eccetto le attività pratiche come le hackathons e i workshop) sono visibili qui:
http://okfestival.org/streams/

INTRO

Rufus Pollock parla a nome di Open Knowledge foundation (fondazione no profit con sede in inghilterra, che promuove la condivisione dei contenuti e la trasparenza dei dati), introducendo le linee guida dell'evento e una breve panoramica di cosa sia la OKF.
Partendo dal presupposto che l' "open data and knowledge" hanno ancora un lungo percorso da fare, negli ultimi anni si è assistiti ad un generale aumento di interesse per questo argomento "nuovo" (in campo open software i sistemi operativi che si basano su Linux sono relativamente giovani - 1994 la data nascita- e ricordiamo che si tratta del seme iniziale di tutto il movimento).
Il problema di ieri, conclude Pollock, era di ottenere l'aperura dei dati e dei saperi, il problema di oggi è invece di capire come utilizzare al meglio queste informazioni "open", e come trasformarli in modo concreto.

Brevi interventi (20 secondi x 20 slides, seguendo il metodo pecha kucha) hanno mostrato diversi casi studio per comprendere meglio come l'open knowledge possa essere utilizzato in modo utile.

Omidyar network, ad esempio, è una rete di persone che ha finanziato il progetto "fix my street" ( http://www.fixmystreet.com/ ) operativo solo in inghilterra - per ora - portale web che raccoglie segnalazioni di problemi infrastrutturali della città. Oltre a questo ha anche finanziato progetti sul territorio africano, precisamente in Ghana, creando dei centri "sociali" in cui le persono possono incontrarsi e aiutarsi a vicenda per risolvere problemi. L'omidyar network lavora anche per rendere più aperti e trasparenti gli organi governativi di questi paesi.

Farida Vis, neo-dottoranda all'università di Sheffield and Leicester, ha mostrato invece i risultati di un progetto a cui lavora da oltre un anno (oggetto della sua tesi di dottorato): la volontà di rendere pubblici e chiaramente segnalati i lotti di terreno ( allotments ) resi disponibili dal governo. In Inghilterra infatti vengono dati in concessione a tempo determinato terreni da destinare alla coltivazione agricola, la procedura attuale prevede lunghe liste di attesa, bandi pubblici mal comunicati e poca trasparenza su futuri programmi di regolamento del territorio. 
Il progetto di questa giovane ricercatrice è consistito nell'ottenere dalle amministrazioni regionali informazioni più chiare, geolocalizzate, e le ha permesso di riunire su un portale web ( http://flavors.me/allotmentdata ) tutti i terreni disponibili presenti e futuri.
L'aggiornamento della banca dati è stato reso aperto a tutta la comunità, tra i benefici per il coltivatore ci sono una veloce possibilità di confronto tra i vari costi di concessione, la chiarezza sui tempi di attesa, info sull'area geografica; tra i benefici per il consumatore finale dei prodotti agricoli c'è la sicurezza di sapere da dove viene il cibo proviene.

12-Open knowledge and sustainability

Karthikeya Acharya è un ex dottorando indiano che da Mumbai è venuto per raccontare in breve la sua ricerca di tesi sull'utilizzo dell'energia elettrica negli appartamenti della sua città.
Quello che Acharya ha fatto è stato confrontare i consumi elettrici di diverse famiglie, utilizzando uno strumento da lui prototipato grazie al microcontrollore open-source Arduino, analizzando anche il diverso consumo stanza per stanza. Il progetto prevedeva una sorta di "gara" tra diverse famiglie al fine di creare una spontanea diminuzione dei consumi. La tesi è di rendere pubblici i propri consumi, addirittura segnalandoli all'esterno della facciata del palazzo.

Il progetto è cresciuto insieme a Ken Dooley in un sito ( http://www.carbonrally.com/ ) dove questa gara viene riproposta ed estesa globalmente.
Questo portale web permette di condividere i propri consumi energetici, monitorare il proprio utilizzo, migliorare la propria efficienza.

William Heath presenta invece una piattaforma - ancora non disponibile perchè in fase di prototipazione - di gestione delle proprie risorse economiche. Si tratta di una sorta di piattaforma in cui è possibile avere un'idea complessiva delle proprie entrate ed uscite economiche (saldo in banca, bollette luce/gas, bollo auto…etc.).
L'idea è di permettere a questo strumento di analizzare i nostri consumi e incrociare questi dati con tutte le offerte migliori presenti sul mercato ( ad esempio analizzando le chiamate 


